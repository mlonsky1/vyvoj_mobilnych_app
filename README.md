# Seminárny projekt z predmetu vývoj mobilných aplikácií
Cieľom tejto seminárnej práce je navrhnúť jednoduchú webovú aplikáciu na správu dát, ktorá bude spĺňať základné princípy užívateľsky intuitívneho dizajnu. Východiskom tohto projektu bol aplikácia databázového systému vytvorená v rámci seminárneho projektu z premetu distribuované technológie. Rozhodli sme sa prepracovať dizajn užívateľského rozhrania a rozšíriť funkcionalitu tejto aplikácie.

Na vývoj a testovanie webovej aplikácie sme využili bezplatný open-source softvérový balík XAMPP, ktorý umožňuje jednoduchú inštaláciu a správu webového servera na lokálnom počítači. XAMPP Obsahuje všetky potrebné nástroje a komponenty potrebné na spustenie webových aplikácií, čo nám zjednodušilo vývoj a testovanie. Po vytvorení a otestovaní aplikácie v lokálnom prostredí bola stránka verejne sprístupnená na webovej adrese http://www.martinlonsky.wz.sk/. 
Dizajn užívateľského rozhrania webovej aplikácie je vytvorený na základe frameworku Bootstrap. Využili sme tzv. mriežkový (grid) systém základného rozloženia stránky – rozloženie stránky na pomyselných 12 stĺpcov. Bootstrap sme využili taktiež pri definovaní základných vizuálnych vlastností jednotlivých elementov – okraje, ochranné zóny, farby, veľkosti.

Autorizácia používateľa je zabezpečená jednoduchým registračným a prihlasovacím systémom. Užívateľ si pre prístup do aplikácie musí vytvoriť užívateľský účet a následne sa do aplikácie prihlásiť. údaje o registrovaných používateľoch sú ukladané do užívateľskej databázy. Heslá sú v databáze zašifrované prostredníctvom funkcie password_hash.  Základnými funkciami aplikácie sú operácie na manipuláciu s databázou. Tieto operácie zahŕňajú výpis údajov, pridanie záznamu, vyhľadanie konkrétneho záznamu, úpravu záznamu, zmazanie záznamu. Táto funkcionalita zodpovedá tzv. CRUD operáciám (create, read, update, delete), ktoré umožňujú základnú manipuláciu a správu dát v databázových systémoch. Databázu tvorí jednoduchá tabuľka, pozostávajúca z 7 stĺpcov, ktorá obsahuje fiktívne informácie o produktoch: názov produktu, popis, cena, počet kusov. Stĺpec id obsahuje jedinečný identifikátor záznamu, ktorý je možné v prípade rozšírenia databázy o ďalšie dimenzie použiť ako primárny kľúč. ID záznamu je generované automaticky a predstavuje časovú značku vytvorenia záznamu.
Ľavá strana užívateľského rozhrania webovej aplikácie obsahuje bočný panel, na ktorom je logo aplikácie, a položky pre výpis a pridanie záznamu. Užívateľ môže nový záznam pridať jednoducho vypísaním údajov do formulára.
Záznamy používateľ môže upravovať kliknutím na tlačidlo upraviť, ktoré sa nachádza poslednom stĺpci tabuľky. Tlačidlo presmeruje používateľa na stránku s formulárom, ktorý je vyplnený aktuálnymi hodnotami záznamu. Po odoslaní sa používateľovi zobrazí hláška o úspešnej úprave záznamu a je presmerovaný na východiskovú stránku.

Nad tabuľkou sa nachádza vyhľadávacie pole cez ktoré môže používateľ vyhľadávať záznamy, ktoré v niektorom zo stĺpcov obsahujú zadané znaky. Relevantné záznamy sa zobrazujú automaticky, priebežne a bez nutnosti obnovovania celej stránky. Pod vyhľadávacím poľom sa nachádza pole s možnosťami zoradenia záznamov, ktoré taktiež používateľovi uľahčujú vyhľadanie.

Tlačidlo na vymazanie záznamov je označené štandardne červenou farbou. Prevencia proti nežiadúcim odstránením záznamu je zabezpečená zobrazením upozornenia o nenávratnosti odstránenia záznamu s možnosťou zamietnutia vykonania operácie. 
Uživateľ má v sekcii profil možnosť upraviť si používateľské meno a zmeniť svoju profilovú fotku.

